
---
author: ["Author"]
title: "Spaanse koormuziek"
date: "2018-02-10"
description: "Haags Renaissance Kamerkoor"
summary: "Haags Renaissance Kamerkoor"
tags:
  - concerts
categories:
  - concerts
ShowToc: false
TocOpen: false
ShowReadingTime: false
comments: false
hideFooter: false
disableShare: true
---
![image](poster.png)
**10 February 2018, 15:30**

Waalse Kerk - *Noordeinde 25* *Den Haag*


**11 February 2018, 15:30**

Waalse Kerk - *Noordeinde 25* *Den Haag*





## Description

Het vorige programma, het laatste dat ik bij het Haags Renaissance Kamerkoor dirigeerde, had als thema Jeroen Bosch en zocht het verband tussen muziek en de schilderkunst. Een mooie combinatie, zo bleek tijdens de goed bezochte concerten.
Daarna stelde ik een nieuw programma samen en een al langer gekoesterde wens, zowel bij mij als bij enkele koorleden, kon werkelijkheid worden: een programma met Spaanse koormuziek. Deze muziek is altijd uitdagend: de geestelijke muziek klinkt net iets anders dan de Italiaanse, de Duitse of de Franse, en de wereldlijke liederen zijn vaak verrassend ritmisch. De Spaanse taal in de soms snelle stukken maakt het er voor een Haags koor ook niet makkelijk op. Wat dat betreft verdient het koor veel respect dat het deze uitdaging is aangegaan!
De stukken uit het concert van vandaag nemen ons mee naar het Spanje van de 16e eeuw. We horen muziek over het dagelijkse leven, over liefde, over dans en over Spanje zelf. Voor mij zijn de opvallendste stukken: Hanacpachap van een anonieme componist (herkent u deze taal?); El Fuego, een van de beroemde zogenoemde Ensaladas van Flecha; en het ritmisch lastige en misschien juist daardoor vrolijke A la vida bones van de verder onbekende Juan Arañés. 
Ik ben blij dat ik het koor in de eerste maanden van de voorbereidingen van dit concert nog heb kunnen leiden en ik ben, waarschijnlijk net als u, erg benieuwd hoe Spaans het vandaag allemaal zal klinken. Ik wens het koor met dirigent Enrico veel succes en ons, het publiek, veel luisterplezier.